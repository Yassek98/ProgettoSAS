Gestire il Personale
Intervista a Robert, il Proprietario e Organizzatore:
La gestione del personale è una parte fondamentale del mio lavoro. Avere la squadra giusta
influenza di molto il successo del lavoro. Mi confronto regolarmente con gli organizzatori per
avere un’idea dei ruoli necessari e se abbiamo il personale necessario. Se si tratta di un
evento formale, come ad esempio un matrimonio, avremo bisogno di più camerieri e
sommelier in sala; mentre per quelli più informali, come i buffet dei meeting aziendali,
dovremo concentrarci maggiormente sulla logistica e sulle pulizie. Anche in cucina occorre
avere una corretta suddivisione dei ruoli in base al tipo di evento. Per un compleanno avrò
bisogno di un pastry chef che si occupi delle torte, per un buffet di un garde manger che
gestisca le preparazioni fredde. E così via. Poi, ovviamente, ci sono mansioni che devono
sempre essere svolte, indipendentemente dal servizio. I piatti non si lavano da soli...
Il nostro personale è diviso in due categorie: permanente e occasionale. Considero sempre
prima il personale permanente cercando di richiamare i lavoratori occasionali solo in caso di
necessità. Ad esempio, a maggio veniamo spesso chiamati per l’organizzazione di prime
comunioni e cresime anche in parallelo in luoghi diversi. I lavoratori occasionali lavorano
tipicamente per qualche mese, oppure vengono richiamato per eventi specifici.
Per eventi specifici di grosse dimensioni, gli organizzatori possono richiedere con il dovuto
anticipo dei ruoli senza specificare una persona e io cerco di trovare qualcuno per ricoprire
tali ruoli. Ormai ho un elenco di persone che posso contattare via e-mail o whatsapp. Tengo
traccia di chi ho contattato e gli do sempre una scadenza entro cui rispondere in modo da
avere tempo per contattare qualcun altro in caso di rifiuto. Alla fine aggiungo il nuovo
elemento alla squadra.
Ogni tanto ricevo delle segnalazioni per nuovo personale. In questo caso mi segno il nome e
il contatto, completando le informazioni al primo ingaggio. Infatti, per fare il contratto ho
bisogno anche dell’indirizzo e codice fiscale della persona. Se vedo dallo storico dei nostri
eventi che alcune persone sono state richiamate regolarmente mi consulto con gli event
manager per considerare la possibilità di offrire un posto permanente.
Quando ricevo richieste per periodi di ferie, devo decidere se possono essere accettate o
meno, in base alla disponibilità residua di giorni di ferie del lavoratore e gli eventi
complessivi sul tabellone dei turni, e se accettate devo aggiornare opportunamente
l’informazione relativa al personale. Preferisco dipendenti che non mi lasciano nei guai nei
periodi di maggior lavoro.
Intervista a Raffaele, un Organizzatore che supporta Robert quando
necessario.
Organizzare il personale per un evento è come comporre un’orchestra: ogni persona deve
essere al posto giusto per garantire un servizio perfetto. Il mio lavoro inizia molto prima
dell’evento, raccogliendo le richieste del cliente e valutando tutte le esigenze logistiche. Un
dettaglio può fare la differenza: il numero di ospiti, la location, il tipo di servizio richiesto,
tutto incide sulla scelta delle persone che lavoreranno all’evento.
La prima fase del mio lavoro è collaborare con lo Chef per definire il numero di persone
necessarie in cucina e in sala. Lui ha una visione più dettagliata delle necessità operative,
mentre io devo considerare la fluidità del servizio e il comfort degli ospiti. Se il cliente
desidera un servizio di alto livello, potremmo aver bisogno di più camerieri per mantenere un
certo standard; se la location è difficile da raggiungere, potremmo dover trovare soluzioni per
trasportare il personale. Tutte queste informazioni sono salvate nella scheda riepilogativa
dell’evento.
Una volta che abbiamo stabilito la scheda riepilogativa, controllo le disponibilità del
personale. Se alcuni ruoli rimangono scoperti contatto i nostri collaboratori occasionali
dall’elenco. Solo gli organizzatori hanno accesso a questo elenco per la privacy dei dati. Ogni
tanto capita che qualcuno non è più disponibile e lo cancello dall’elenco, oppure aggiorno i
dettagli di altri, ad esempio cambiando il numero di telefono.
Assunzioni permanenti sono gestite direttamente dal proprietario ma ci contatta regolarmente
sulle necessità e su chi ha lavorato meglio. Per questo dopo ogni evento mi faccio delle note.